| โครงงาน        	     | ทาฟฟี่เว็บแอปพลิเคชันเพื่อการหาคู่                	 |
|--------------------	|--------------------------------------------|
| โดย                	| นายเกรียงไกร  โยธี                            |
| อาจารย์ที่ปรึกษา       	| ดร. วิชิต สมบัติ                                	|
| ระดับการศึกษา        	| วิทยาศาสตรบัณฑิต สาขาวิชาวิทยาการคอมพิวเตอร์       	|
| ปีการศึกษา           	| 2563                                        	|


### 1.1 ที่มาและเหตุผล

ด้วยสถานการณ์ทางสังคมในปัจจุบันทำให้โอกาสในการพบปะผู้คนมีน้อย จึงเกิดความเครียด ความเบื่อหน่าย ทำให้ประชาชนทั่วไปให้ความสนใจในการใช้สื่อสังคมออนไลน์เพื่อสร้างโอกาสในการสร้างความสัมพันธ์พบปะมากขึ้น นอกจากนี้ยังช่วยเรื่องความสะดวกสบายและการใช้สื่อสังคมออนไลน์ไม่มีข้อจำกัดทางเวลาและระยะทาง

ผู้พัฒนาจึงคิดพัฒนาทาฟฟี่เว็บแอปพลิเคชันเพื่อการหาคู่ ที่สามารถใช้เป็นสื่อกลางในการทำความรู้จักสร้างความสัมพันธ์ทั้งในรูปแบบเพื่อนหรือการหาคู่ได้ โดยการใช้เว็บแอปพลิเคชันที่เป็นสื่อสังคมออนไลน์ ซึ่งไร้ข้อจำกัดทางเวลาและระยะทาง ทำให้ประชาชนทุกคนสามารถทำความรู้จัก และนำไปสู่โอกาสการเกิดความสัมพันธ์ที่ต้องการได้มากยิ่งขึ้น โดยการเลือกหรือการกรอง สมาชิกระหว่างสมาชิกทุกคนในระบบ จะใช้ใช้ปัจจัยความเชื่อในสังคมไทยเรื่องคู่ตามความสมพงษ์กันของดวงโดยใช้เกณฑ์คะแนนความสมพงษ์กันตามวันประจำวันเกิด ราศี หมู่เลือด ปีนักษัตร จากข้อมูลโหราศาสตร์หลายแหล่ง คะแนนความสมพงษ์จะช่วยให้ระบบสามารถจัดลำดับและนำเสนอสมาชิกที่ได้รับคะแนนความสมพงษ์สูงได้ สมาชิกสามารถเลือกคู่เพื่อสนทนาได้ สามารถปฏิเสธคู่ที่เลือกมาได้ และสามารถถ่ายทอดประสบการณ์เกี่ยวกับความรักได้ โดยระบบนี้พัฒนาด้วยเทคโนโลยีแจงโก้เฟรมเวิร์คที่ใช้ภาษาไพทอน และเชื่อมต่อกับฐานข้อมูลเอสคิวแอลไลท์ สามารถใช้งานได้บนเว็บเซิร์ฟเวอร์ไพทอนเอนนิแวร์

ดังนั้นผู้พัฒนาจึงประสงค์จะทำทาฟฟี่เว็บแอปพลิเคชันเพื่อการหาคู่นี้ สำหรับประชาชนที่สนใจที่จะหาเพื่อนสานสัมพันธ์ หรือคนรู้ใจ เพื่อค้นหาความรักในชีวิตของคุณ สิ่งนี้อาจจะเป็นส่วนที่ดีที่สุดของการออกเดทออนไลน์ และการออกเดทในชีวิตจริงด้วย ถึงวิธีการนี้จะไม่เป็นส่วนตัวอย่างที่คาดไว้ เมื่อสมาชิกใช้สื่อสังคมออนไลน์ผลลัพธ์ก็อาจจะเหมือนกัน ผู้พัฒนาหวังว่าสมาชิกคงจะได้พบกับคนที่มีความรู้สึกรักที่แท้จริง การตกหลุมรักเป็นไปได้แม้ว่าจะผ่านหน้าจอ


### 1.2 วัตถุประสงค์

1. เพื่อพัฒนาระบบแนะนำเนื้อคู่ให้แต่ละคนตามความเหมาะสมและความชอบ
2. เพื่ออำนวยความสะดวกในการพูดคุยพบปะผู้คนเพิ่มมากขึ้น
3. เพื่อสร้างความสัมพันธ์ความเป็นเพื่อน และบุคคลที่รู้ใจ
4. เพื่อสร้างความบันเทิงใจ ในด้านการหาบุคคลที่มีความเหมือนหรือแตกต่าง ผู้ใช้งานจะได้ที่เข้าใช้งานเอง 
5. เพื่อระบายความเครียดจากสถานะการในปัจจุบัน ในแง่ของการพูดคุยติดสื่อสารเพื่อความสบายใจ


### 1.3 ขอบเขตของโครงงาน



1. ผู้ใช้งานทั่วไป
*   สามารถลงทะเบียน เพื่อสมัครสมาชิกได้
*   สามารถดูโพสต์พื้นที่แบ่งปันความประสบการณ์ความรัก
2. สมาชิก
*   สามารถเข้าสู่ระบบได้ 
*   สามารถแก้ไขข้อมูลส่วนตัวได้
*   สามารถดูข้อมูลส่วนตัวของเพื่อนสมาชิก
*   สามารถเลือกการกรองจากขั่วบวก
*   สามารถเลือกการกรองจากขั่วลบ
*   สามารถเลือกการกรองจากรสนิยม
*   สามารถเลือกสมาชิกที่ระบบนำเสนอให้
*   สามารถสนทนาได้สมาชิกจากการเลือกที่ระบบนำเสนอให้
*   สามารถปฎิเสทสมาชิกได้
*   สามารถดูโพสต์พื้นที่แบ่งปันความประสบการณ์ความรัก
*   สามารถเพิ่มโพสต์บนพื้นที่แบ่งปันความประสบการณ์ความรักได้
*   สามารถลบโพสต์ได้
*   สามารถแก้ไขโพสต์ได้
*   สามารถความคิดเห็นได้


### 1.4 ประโยชน์ที่คาดว่าจะได้รับ 



*   ช่วยให้ประชาชนในยุคสมัยนี้ที่ไม่ค่อยพบปะ สร้างความสัมพันธ์ได้พูดคุยกันมากขึ้น
*   เป็นตัวกลางการสื่อสารที่ไร้ข้อจำกัดทั้งเรื่องระยะทางและเวลา
*   ช่วยให้เกิดความรัก หรือความสัมพันธ์ความเป็นเพื่อนที่ดีต่อกันได้
*   ช่วยเพิ่มความสนุกและความสะดวกสบาย ในการสือสารและเลือกคู่ด้วยคะแนนสติถิเรื่องโหราศาสตร์ เรื่องของดวงสมพงษ์ได้


### 1.5 เครื่องมือที่ใช้ในการพัฒนา (Development tools)


#### 1.5.1 ฮาร์ดแวร์ (Hardware)

1.  เครื่องคอมพิวเตอร์ส่วนบุคคล เพื่อใช้ในการพัฒนาเว็บแอปพลิเคชัน

*   หน่วยประมวลผลกลาง Intel Core™ i7-1065G7 
*   หน่วยความจำหลัก  8 GB DDR4-2666 SDRAM (1 x 8 GB)
*   หน่วยความจำสำรอง 512 GB PCIe® NVMe™ TLC M.2 SSD
*   หน่วยความจำแสดงผล NVIDIA GeForce MX250
*   ระบบปฏิบัติการ: Windows 10 Education 64 bit


#### 1.5.2 ซอฟต์แวร์ (Software)



1. Visual Studio Code เป็นเครื่องมือสำหรับพัฒนาเว็บแอปพลิเคชัน
2. Django คือ  Framework  สำหรับพัฒนาเว็บแอปพลิเคชัน ซึ่งใช้ภาษา Python
3. PythonAnywhere คือ เว็บที่ให้บริการเครื่องมือที่ใช้ในการพัฒนาโปรแกรม (IDE) และ เป็น web hosting service โดยใช้ภาษา Python 
4. SQLite เป็นโปรแกรมฐานข้อมูลที่มีขนาดเล็ก เก็บฐานข้อมูลเป็นไฟล์โดยไม่จำเป็นต้องมีเซิร์ฟเวอร์ 

